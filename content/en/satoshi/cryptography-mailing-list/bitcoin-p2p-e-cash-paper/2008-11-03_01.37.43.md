---
title: "Bitcoin P2P e-cash paper"
description: "2008-11-03 01:37:43 UTC"
date: 2022-12-14T00:58:26+01:00
draft: false
weight: 120
images: []
categories: []
contributors: ["cyphersats","brandosari"]
---

2008-11-03 01:37:43 UTC - [Email originale](https://www.metzdowd.com/pipermail/cryptography/2008-November/014815.html)

<br>
James A. Donald:
<blockquote style="font-size:16px">
    Satoshi Nakamoto ha scritto:
        <blockquote style="font-size:16px">
            Sto lavorando a un nuovo sistema di contante elettronico completamente
            peer-to-peer, senza terze parti fidate.
            <br><br>
            Il documento è disponibile su:<br>
            http://www.bitcoin.org/bitcoin.pdf
        </blockquote>
    Abbiamo molto, molto bisogno di un sistema di questo tipo, ma per come ho capito, la tua
    proposta non sembra essere in grado di raggiungere le dimensioni richieste.
    <br><br>
    Affinchè i token trasferibili risultanti dalla proof of work abbiano valore, devono avere
    del valore monetario. Per avere valore monetario, devono essere trasferiti all'interno di
    un network molto esteso - per esempio un network di scambio file simile a bittorrent.
    <br><br>
    Per rilevare e rifiutare tempestivamente un evento di doppia spesa,
    è necessario disporre della maggior parte delle transazioni passate delle monete coinvolte nella
    transazione attuale, questo, se implementato ingenuamente, richiede che ogni peer abbia la maggior parte delle
    transazioni passate, o la maggior parte di quelle avvenute di recente. Se
    centinaia di milioni di persone effettuano transazioni, si tratta di una grande quantità di
    larghezza di banda - ogni peer deve conoscere tutte le transazioni, o una parte sostanziale di queste.
</blockquote>
<br>

Molto prima che la rete diventi così grande, sarebbe sicuro per gli utenti utilizzare la Verifica Semplificata dei Pagamenti (sezione 8) per controllare la doppia spesa, che richiede solo la catena di intestazioni dei blocchi, o circa 12KB al giorno. &nbsp;Solo chi cerca di creare nuove monete avrebbe bisogno di eseguire i nodi di rete. &nbsp;Inizialmente, la maggior parte degli utenti eseguirebbe i nodi di rete, ma quando quest’ultima supererà una certa dimensione, sarà sempre di più lasciata in mano a specialisti con server farm di hardware specializzato. &nbsp;Una server farm necessiterebbe di un solo nodo sulla rete e il resto della LAN si connetterebbe a quel nodo.

La larghezza di banda potrebbe non essere così proibitiva come pensi. &nbsp;Una transazione tipo è di circa 400 byte (ECC è ben compatto). &nbsp;Ogni transazione deve essere trasmessa due volte, quindi diciamo 1KB per transazione. &nbsp;Visa ha elaborato 37 miliardi di transazioni nel 2008, ovvero una media di 100 milioni di transazioni al giorno. &nbsp;Un numero così elevato di transazioni richiederebbe 100 GB di larghezza di banda, ovvero la dimensione di 12 DVD o 2 film in HD, o circa 18 dollari di larghezza di banda ai prezzi attuali.

Se la rete dovesse diventare così grande, ci vorrebbero diversi anni e, a quel punto, l'invio di 2 film in HD su Internet potrebbe non essere più un grosso problema.

Satoshi Nakamoto

\- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \-<br>
La Cryptography Mailing List<br>
Annulla l'iscrizione inviando "unsubscribe cryptography" a majordomo su metzdowd.com

---
title: "Bitcoin P2P e-cash paper"
description: "2008-11-09 03:09:49 UTC"
date: 2022-12-14T01:11:20+01:00
draft: false
weight: 170
images: []
categories: []
contributors: ["cyphersats","brandosari"]
---

2008-11-09 03:09:49 UTC - [Email originale](https://www.metzdowd.com/pipermail/cryptography/2008-November/014833.html)

<br>
James A. Donald ha scritto:
<blockquote style="font-size:16px">
    Il concetto fondamentale è che molte entità mantengono informazioni complete e coerenti 
    su chi possiede quali bitcoin.
    <br><br>
    Ma mantenere la coerenza è complicato. Non mi è chiaro cosa
    succede quando qualcuno segnala una transazione a un manutentore, e
    qualcun altro trasporta un'altra transazione a un altro manutentore.
    Non si può sapere se la transazione è valida finchè non viene incorporata
    in una visione condivisa globalmente di tutte le transazioni passate, e nessuno può
    sapere che essa sia globalmente condivisa 
    fino a quando non è passato un po' di tempo e dopo che molte nuove
    transazioni sono arrivate.
    <br><br>
    Mi hai spiegato come fare e mi è sfuggito, oppure
    eri sicuro che si potesse fare e sei stato un po' vago sui dettagli?
</blockquote>
<br>

La catena proof-of-work è la soluzione al problema della sincronizzazione e della conoscenza della visione condivisa globalmente senza doversi fidare di nessuno.

Una transazione si propagherà rapidamente in tutta la rete, quindi se due versioni della stessa transazione vengono segnalate quasi contemporaneamente, quella partita in anticipo rispetto all’altra è la prima a raggiungere un numero maggiore di nodi. &nbsp;I nodi accetteranno solo la prima che vedono, rifiutando l'arrivo della seconda, quindi la transazione precedente avrebbe molti più nodi che lavorano per incorporarla nella prossima proof-of-work. &nbsp;Di conseguenza, ogni nodo vota per il suo punto di vista su quale transazione ha visto per prima, includendola nella sua proof-of-work.

Se le transazioni sono arrivate esattamente nello stesso momento in condizioni di completa parità, si tratta di un testa a testa su quale transazione viene inserita per prima nella proof-of-work, e questo decide quale è valida.

Quando un nodo trova la proof-of-work, il nuovo blocco viene propagato in tutta la rete e tutti lo aggiungono alla catena e iniziano a lavorare sul blocco successivo. &nbsp;Tutti i nodi che avevano l'altra transazione smetteranno di cercare di includerla in un blocco, poiché ora non è più valida secondo la catena accettata.

La catena proof-of-work è di per sé la prova evidente che proviene da una visione condivisa a livello globale. Solo la maggior parte della rete ha una potenza di CPU sufficiente a generare una catena così complessa. &nbsp;Qualsiasi utente, una volta ricevuta la catena di proof-of-work, può vedere ciò che la maggior parte della rete ha approvato. &nbsp;Una volta che una transazione è stata sottoposta a una funzione di hash in un collegamento passato nella catena, viene saldamente impressa nella storia globale.

Satoshi Nakamoto

\- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \-<br>
La Cryptography Mailing List<br>
Annulla l'iscrizione inviando "unsubscribe cryptography" a majordomo su metzdowd.com

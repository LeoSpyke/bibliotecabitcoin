---
title: "Bitcoin P2P e-cash paper"
description: "2008-11-14 18:55:35 UTC"
date: 2022-12-14T01:57:07+01:00
draft: false
weight: 220
images: []
categories: []
contributors: ["cyphersats","brandosari"]
---

2008-11-14 18:55:35 UTC - [Email originale](https://www.metzdowd.com/pipermail/cryptography/2008-November/014853.html)

<br>
Hal Finney ha scritto:
<blockquote style="font-size:16px">
    Penso sia necessario che i nodi mantengano una lista separata di 
    transazioni in sospeso associata a ciascuna potenziale catena. 
    ... Ci si potrebbe anche chiedere ... quante potenziali catene deve 
    tenere sotto controllo in media un dato nodo?
</blockquote>
<br>

Fortunatamente, è necessario mantenere un pool di transazioni in sospeso solo per il miglior ramo attuale. &nbsp;Quando arriva un nuovo blocco per il ramo migliore, ConnectBlock rimuove le transazioni del blocco dal pool di transazioni in attesa. &nbsp;Se un altro ramo diventa più lungo, chiama DisconnectBlock sul ramo principale fino alla biforcazione, restituendo le transazioni del blocco al pool di transazioni in sospeso, e chiama ConnectBlock sul nuovo ramo, recuperando tutte le transazioni che erano in entrambi i rami. &nbsp;Ci si aspetta che riorganizzazioni come questa siano rare e superficiali.

Con questa ottimizzazione, i rami potenziali non hanno alcun peso. Rimangono sul disco e non richiedono attenzioni, a meno che non diventino la catena principale.

<br>
<blockquote style="font-size:16px">
    Oppure, come ha detto James in precedenza, se la rete di trasmissione 
    è affidabile ma dipende da un algoritmo di flooding potenzialmente lento,
    che impatto ha sulle prestazioni?
</blockquote>
<br>

Le trasmissioni saranno probabilmente quasi completamente affidabili. &nbsp;Al giorno d'oggi le trasmissioni TCP vengono raramente interrotte e il protocollo di trasmissione ha un meccanismo che riprova ad ottenere i dati da altri nodi dopo un po' di tempo. &nbsp;Se nella pratica le trasmissioni si rivelano più lente del previsto, potrebbe essere necessario aumentare l'intervallo di tempo tra i blocchi per evitare di sprecare risorse. &nbsp;Vogliamo che i blocchi si propaghino in genere in un tempo molto inferiore a quello necessario per generarli, altrimenti i nodi passerebbero troppo tempo a lavorare su blocchi obsoleti.

Ho intenzione di eseguire un test automatizzato con computer che si inviano pagamenti e con interruzione di pacchetti in modo casuale.

<br>
<blockquote style="font-size:16px">
    3. Il sistema bitcoin si rivela socialmente utile e prezioso, tanto che 
    gli operatori dei nodi sentano di dare un contributo benefico
    al mondo con i loro sforzi (in modo simile ai vari progetti di calcolo "@Home",
    in cui le persone offrono volontariamente le loro risorse di calcolo per buone cause).
    <br><br> 
    In questo caso, mi sembra che il semplice altruismo possa essere sufficiente per mantenere la rete
    in funzione correttamente.
</blockquote>
<br>

È molto interessante dal punto di vista libertario, se siamo in grado di spiegarlo correttamente. &nbsp;Tuttavia, sono più bravo con il codice che con le parole.

Satoshi Nakamoto

\- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \- \-<br>
La Cryptography Mailing List<br>
Annulla l'iscrizione inviando "unsubscribe cryptography" a majordomo su metzdowd.com
